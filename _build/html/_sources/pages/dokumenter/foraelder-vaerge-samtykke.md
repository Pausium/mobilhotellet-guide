(til_foraelder)=
# Indsamling af forælder/værge-samtykke

Inden jeres skole indsamler samtykke fra forældre eller værger til brug af Mobilhotellet på elevernes mobiltelefoner, anbefaler vi, at I undersøger jeres skoles egne regler og retningslinjer på området. Brug af Mobilhotellet sker som en del af jeres skoles valg om at anvende løsningen og falder under principperne for <a href="https://www.skole-foraeldre.dk/byod">Bring Your Own Device (BYOD)</a>.

Det er jeres skoles ansvar at vurdere, om brugen af Mobilhotellet kræver samtykke fra forældre/værger. Ofte kan brugen ske som en del af jeres skoles almindelige drift, men I kan vælge at indhente samtykke som en ekstra sikkerhed, især når appen installeres på elevernes egne mobiltelefoner.

Hvis jeres skole ønsker at få et skriftligt samtykke til installering af Mobilhotellet på børnenes mobiltelefoner fra forældre/værger, så kan du benytte dig af nedenstående blanket:

* Udfyldbar Word-skabelon: {download}`Download<./samtykke_vaerge_mobilhotellet.docx>`.
* Udprintsvenlig PDF-skabelon: {download}`Download<./samtykke_vaerge_mobilhotellet.pdf>`.

Du kan enten printe dem ud og dele dem rundt til eleverne eller sende en besked via Aula/intranet. 

Til udsendelse af blanketten til de klasser, der ønsker at anvende Mobilhotellet, kan følgende udkast til en mail sendes til klasserne:

````{card} Ny mobilhåndteringsløsning med Mobilhotellet
Kære alle i **[KLASSER]**,

Vores skole ønsker at afprøve og/eller implementere en ny løsning til håndtering af børnenes mobiltelefoner. I den forbindelse ønsker vi at prøve og/eller indføre løsningen i **[KLASSER]**.

**Mobilhotellet** <br>
Løsningen hedder Mobilhotellet og er en app til elevernes mobiltelefoner. Når eleverne er på skolens område, kan de tjekke ind på Mobilhotellet og som klasse optjene point til belønninger, som vi i fællesskab kan bestemme. Vi får adgang til en online portal, hvor vi kan se hvilke elever, der er tjekket ind, men også hvilke elever, der tjekker ud i løbet af dagen. Det smarte er, at når eleverne lukker eller minimerer appen på deres telefoner, så kan vi se det på portalen. Vi kan ikke se, hvad de laver med telefonerne, bare at de har lukket Mobilhotellet. På den måde kan vi få en samtale op omkring ansvarlig mobilbrug i skoledagen.

I kan læse meget mere om løsningen på [mobilhotellet.dk](https://mobilhotellet.dk).

**Samtykke** <br>
For at eleverne må downloade og anvende Mobilhotellet, så har vi brug for, at I udfylder blanketten. I kan sende den retur eller få jeres barn til at aflevere den til os i skolen. <br>
<br>

Vi håber, at I har lyst til at være med til at teste og/eller bruge den nye løsning.
<br>

Med venlig hilsen, <br>
**[NAVN]**

````

## Vigtigt om samtykke
Det er vigtigt at være opmærksom på, at det ikke automatisk er nødvendigt for skolen at indhente samtykke fra forældre eller værger for at bruge Mobilhotellet.

Brugen af Mobilhotellet kan i mange tilfælde ske som en del af skolens almindelige arbejde og pædagogiske aktiviteter, fx for at skabe mobilro og understøtte undervisningen. Her kan skolen behandle de nødvendige oplysninger uden samtykke, fordi det er en del af skolens opgaver.

Det er dog altid skolens ansvar at vurdere, om samtykke er nødvendigt i jeres situation – fx hvis eleverne er under 16 år, eller hvis skolen vurderer, at det er en god idé som ekstra sikkerhed, fordi appen installeres på elevernes egne mobiltelefoner.

Vi anbefaler derfor, at skolen gør sig nogle overvejelser om behovet for samtykke, men det er ikke et krav fra Mobilhotellet eller Pausium ApS. Hvis skolen ønsker at indhente samtykke, kan I bruge de blanketter, vi stiller til rådighed ovenfor.



